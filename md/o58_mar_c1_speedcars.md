สำหรับข้อนี้ เราจะหาจำนวนของรถที่ถูกแซงอย่างน้อยหนึ่งครั้งแทนการหารถที่ไม่เคยถูกแซงเลย หากได้จำนวนดังกล่าวเป็น $ans$ คำตอบของข้อนี้ก็จะเป็น $N - ans$

รถคันที่ $i$ จะถูกรถคันที่ $j$ แซงก็ต่อเมื่อกรณีใดกรณีหนึ่งใน 2 กรณีนี้เป็นจริง

- $x_j < x_i$ และ $x_j + v_j \cdot T > x_i + v_i \cdot T$
- $x_j = x_i$ และ $v_j > v_i$

เราจะทำการเรียงรถแต่ละคันตามพิกัดเริ่มต้น $x$ จากน้อยไปมาก หากรถสองคันมีค่า $x$ เท่ากัน ให้เรียงตามความเร็ว $v$ จากมากไปน้อย

จากนั้น ทำการพิจารณารถคันที่ $1, 2, 3, ..., N$ ตามลำดับ ขณะที่พิจารณารถคันที่ $i$ เราจะเก็บค่า $maxDist := \max\{x_1 + v_1 \cdot T, x_2 + v_2 \cdot T, \dots, x_{i-1} + v_{i-1} \cdot T\}$ นั่นคือ ระยะทางที่มากที่สุดที่รถคันก่อนหน้าคันที่ $i$ ไปถึงภายในเวลา $T$

หาก $maxDist \geq x_i + v_i \cdot T$ จะมีรถอย่างน้อยหนึ่งคัน ที่แซงรถคันที่ $i$ เนื่องจากเราเรียงพิกัดเริ่มต้นจากน้อยไปมาก ทำให้กรณีที่ 1 เป็นจริงสำหรับรถที่มีค่า $x$ น้อยกว่า $x_i$ และเนื่องจากเราเรียงความเร็วจากมากไปน้อยเมื่อพิกัดเริ่มต้นมีค่าเท่ากัน ทำให้เราพิจารณาคันที่มีความเร็วมากกว่าก่อนหากพิกัดเริ่มต้นเดียวกัน กรณีที่ 2 จึงเป็นจริงเช่นกัน

หลังจากพิจารณารถคันที่ $i$ เรียบร้อย ก็จะกำหนดให้ $maxDist := \max(maxDist, x_i + v_i \cdot T)$ เพื่อใช้พิจารณาต่อไป

Time Complexity: $\mathcal{O}(N \log N)$
